<!DOCTYPE html>
<html>
  <head>
 <title>cocoranavirus
    </title>
  </head>
  <body>
    <!-- Start your code here --> 
    <H1>
      <u>తెలంగాణ లాక్ డౌన్.. సీఎం కేసీఆర్ సంచలన ప్రకటన, కీలక హామీలు
      </u>
      <hr/>
   <p>Coronavirus: కరోనా వైరస్ నేపథ్యంలో రాష్ట్రాన్ని మార్చి 31 వరకు లాక్‌డౌన్ చేస్తున్నట్లు ముఖ్యమంత్రి కేసీఆర్ ప్రకటించారు. అత్యవసర సేవలు మినహా, అన్ని సేవలు బంద్ చేస్తున్నట్లు చెప్పారు.
 

కరోనా వైరస్ కట్టడి కోసం తెలంగాణ రాష్ట్ర ప్రభుత్వం సంచలన నిర్ణయం తీసుకుంది. మార్చి 31 వరకు రాష్ట్రాన్ని లాక్ డౌన్ చేస్తున్నట్లు ముఖ్యమంత్రి కేసీఆర్  ప్రకటించారు. అత్యవసర సేవలు మినహా అన్ని రకాల సేవలు నిలిపివేస్తున్నట్లు ప్రకటించారు. ప్రజలందరూ తమ ఇళ్లకే పరిమితం కావాలని సూచించారు. ఐదుగురి కంటే ఎక్కువ మంది గుమిగూడొద్దని హెచ్చరించారు. ప్రజలు గుమిగూడొద్దనేదే దీని వెనుక ప్రధాన ఉద్దేశమని వివరించారు. రాష్ట్ర సరిహద్దులన్నింటినీ మూసేస్తున్నట్లు ప్రకటించారు. జనతా కర్ఫ్యూ స్ఫూర్తిని మరో వారం రోజుల పాటు కొనసాగించాలని పిలుపునిచ్చారు.
రాష్ట్రంలో కరోనా వైరస్ వ్యాప్తి, ప్రస్తుత పరిస్థితులపై ప్రగతి భవన్‌లో ఆదివారం (మార్చి 22) సాయంత్రం మంత్రులు ఉన్నతాధికారులతో సమీక్ష నిర్వహించిన సీఎం కేసీఆర్.. అనంతరం మీడియాతో మాట్లాడుతూ తెలంగాణను లాక్‌డౌన్ చేస్తున్నట్లు తెలిపారు. రాష్ట్రంలో ఆదివారం మరో 5 కరోనా పాజిటివ్ కేసులు నమోదైనట్లు సీఎం తెలిపారు. వీరు కూడా విదేశాల నుంచి వచ్చిన వారేనని వెల్లడించారు. ఇద్దరు లండన్, ఇద్దరు దుబాయ్, మరొకరు స్కాట్లాండ్ నుంచి వచ్చారని చెప్పారు. దీంతో తెలంగాణలో పాజిటివ్ కేసుల సంఖ్య 26కు పెరిగినట్లు తెలిపారు. అయితే.. బాధితులెవరికీ ప్రమాదమేమీ లేదని వివరించారు.
Also Read:వైద్యుడా వందనం.. చప్పట్లతో మార్మోగిన దేశం
రాష్ట్రాన్ని సంపూర్ణ నిర్బంధంలో పెట్టిన నేపథ్యంలో సీఎం కేసీఆర్ పలు కీలక నిర్ణయాలు ప్రకటించారు. పేదలకు 12 కిలోల చొప్పున ఉచితంగా బియ్యం పంపిణీ చేయనున్నట్లు వెల్లడించారు. ఒక్కొక్క కుటుంబానికి రూ.1500 చొప్పున ఇవ్వనున్నట్లు ప్రకటించారు. తెల్ల రేషన్ కార్డులందరికీ లబ్ధి చేకూరుస్తామని హామీ ఇచ్చారు. రాష్ట్రంలో 87.59 లక్షల మందికి అందజేయనున్నట్లు తెలిపారు. ప్రస్తుతం తెల్ల రేషన్ కార్డు కింద ఇస్తున్న బియ్యాన్ని డబుల్ చేస్తున్నట్లు చెప్పారు. ఇందుకోసం రూ.1103 కోట్లు విడుదల చేసినట్లు తెలిపారు.
కూలీలకు వారం రోజుల వేతనాలు..
పనులన్నింటినీ నిలిపివేస్తున్న నేపథ్యంలో నిర్మాణ రంగంలోని కూలీలు, కాంట్రాక్ట్ ఉద్యోగులు, ఇతర కూలీలందరికీ ఈ వారం రోజుల పాటు వేతనాలు చెల్లించేలా చర్యలు తీసుకుంటామని కేసీఆర్ హామీ ఇచ్చారు. వీరికి ప్రభుత్వం డబ్బులు చెల్లిస్తుందని.. ప్రైవేట్ సంస్థలు కూడా బాధ్యతగా చెల్లించాల్సి ఉంటుందని స్పష్టం చేశారు.
ప్రభుత్వ ఉద్యోగులు అందరూ కార్యాలయాలకు రావాల్సిన పని లేదని కేసీఆర్ తెలిపారు. అత్యవసర సేవలకు సంబంధించిన వారు మాత్రం పనిచేస్తారని చెప్పారు. మిగిలిన శాఖలకు సంబంధించిన వారు 20 శాతం మాత్రమే హాజరవుతారని తెలిపారు. పదో తరగతి పేపర్ వాల్యూయేషన్ తదిరత ప్రక్రియలన్నీ నేటితో రద్దవుతాయని తెలిపారు. 31 తర్వాతే మళ్లీ నిర్ణయాలు తీసుకుంటామని చెప్పారు.
Don't Miss:కరోనాపై తెలంగాణ యాసలో.. సూటిగా, సుత్తిలేకుండా: వీడియో వైరల్
ప్రైవేట్ సంస్థలు తమ ఉద్యోగులకు సహకరించాలని, కష్టకాలంలో మానవతా స్ఫూర్తితో వారిని ఆదుకోవాలని కేసీఆర్ సూచించారు. అంగన్ వాడీ సెంటర్లను మూసేస్తున్నట్లు తెలిపారు. పోషకాహార ఇబ్బంది తలెత్తకుండా స్థానికంగా సరకులు అందించే ఏర్పాటు చేస్తామని హామీ ఇచ్చారు..
గర్భిణులను కంటికి రెప్పలా చూసుకుంటామని కేసీఆర్ చెప్పారు. వారి కోసం అమ్మ ఒడి వాహనాలను సిద్ధం చేసినట్లు తెలిపారు. అత్యవసరం లేని సర్జరీలు వాయిదా వేయాలని ప్రైవేట్ ఆస్పత్రులకు సూచించారు. ఇటలీ లాంటి దుస్థితి తలెత్తకుండానే ఈ చర్యలని కేసీఆర్ వివరించారు. ‘మనం కోసం మనం.. అందరి కోసం అందరం. పరితపించి చేసుకోవాల్సిన పరిస్థితి ఇదే. సర్వజనుల హితం కోరి చెప్తున్న మాట ఇది’ అని కేసీఆర్ పేర్కొన్నారు.
    </p>
    <!-- End your code here -->
  </body>
</html>
